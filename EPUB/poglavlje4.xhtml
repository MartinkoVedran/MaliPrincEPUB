<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
    <head>
		<title>Poglavlje 4</title>
       	<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
        <link rel="stylesheet" type="text/css" href="style.css"/>
	</head>
    <body epub:type="bodymatter">
        <section epub:type="chapter">
            <h2>IV.</h2>
            <p id="ch04p01">Tako sam doznao drugu vrlo važnu stvar! Da je planet s kojega dolazi jedva veći od kakve kuće!</p>
            <p id="ch04p02">To me nije moglo jako začuditi. Dobro sam znao da osim velikih planeta, poput Zemlje, Jupitera, 
                Marsa, Venere, kojima su ljudi dali imena, postoje još stotine drugih koji su ponekad toliko sitni 
                da ih je teško primijetiti kroz teleskop. Kad astronom otkrije takav planet, dâ mu neki broj kao ime. 
                Nazove ga, recimo, »asteroid 3251«.</p>
            <p id="ch04p03">Imam ozbiljnih razloga zbog kojih vjerujem da je planet s kojeg je došao mali princ asteroid 
                B 612. Taj asteroid je samo jednom, 1909., teleskopom primijetio neki turski astronom.</p>
            <img src="img/054.png"/>
            <p id="ch04p04">Zatim je na međunarodnom astronomskom kongresu priredio sjajno predavanje o svojemu otkriću. 
                No nitko mu nije vjerovao, zbog njegove odjeće. Takvi su odrasli ljudi.</p>
            <img src="img/055.jpg"/>
            <p id="ch04p05">Srećom po ugled asteroida B 612, jedan je turski samodržac nametnuo svojemu narodu, pod 
                prijetnjom smrtne kazne, europski način odijevanja. <a href="#01fn01">1</a> Astronom je ponovio svoje predavanje 
                1920., u vrlo otmjenom odijelu. I tada su svi prihvatili njegovo mišljenje.</p>
            <p id="ch04p06">Ispričao sam vam pojedinosti o asteroidu B 612 i povjerio vam njegov broj, no to je zbog 
                odraslih osoba. Odrasle osobe vole brojeve. Kad im pričate o nekom novom prijatelju, nikad 
                vas ne pitaju ništa o onome što je bitno. Nikad vam ne kažu: »Kakav je zvuk njegovog glasa?
                Koje igre voli? Skuplja li leptire?« Pitaju vas: »Koliko mu je godina? Koliko ima braće? 
                Koliko je težak? Koliko zarađuje njegov otac?« I tek tada će povjerovati da su ga upoznali. 
                Ako kažete odraslim osobama: »Vidio sam lijepu kuću od ružičaste opeke, s geranijima na 
                prozorima i golubovima na krovu...«, one neće moći zamisliti tu kuću. Treba im reći: 
                »Vidio sam kuću od sto tisuća franaka.« Tada uzvikuju: »Kako lijepo!«</p>
            <img src="img/058.jpg"/>
            <p id="ch04p07">I tako, ako odraslima kažete: »Dokaz da je mali princ postojao je to što je bio krasan,
                što se smijao, i što je želio ovcu. Kad netko želi ovcu, to je dokaz da postoji«, oni će 
                slegnuti ramenima i ponašati se prema vama kao prema djetetu. Ali ako im kažete: »Planet
                s kojega je došao je asteroid B 612«, povjerovat će vam i neće vas gnjaviti svojim pitanjima. 
                Takvi su. Ne treba im zamjeriti. Djeca moraju biti vrlo popustljiva prema odraslim osobama.</p>
            <p id="ch04p08">Ali, naravno, nas koji razumijemo život nije briga za brojke! Rado bih bio započeo ovu
                priču kao što započinju bajke. Rado bih rekao:</p>
            <p id="ch04p09">»Bio jednom jedan mali princ koji je stanovao na planetu tek malo većem od njega, i
                kojemu je trebao prijatelj...« Onima koji razumiju život to bi se činilo mnogo istinitijim.</p>
            <p id="ch04p10">Jer ne volim da ljudi površno čitaju moju knjigu. Osjećam toliku tugu pričajući ta
                sjećanja. Već je prošlo šest godina otkad je moj prijatelj otišao sa svojom ovcom. Ako
                ga ovdje pokušavam opisati, to je zato da ga ne bih zaboravio. Žalosno je zaboraviti
                prijatelja. Nije baš svatko imao prijatelja. A mogao bih i postati poput odraslih 
                koje zanimaju samo brojevi. Zbog toga sam kupio i kutiju s bojicama i olovkama. 
                Teško se ponovno prihvatiti crtanja, u mojim godinama, ako niste pokušali crtati 
                ništa osim zatvorenog i otvorenog udava kad vam je bilo šest godina! Pokušat ću, 
                naravno, nacrtati što vjernije portrete. No nisam baš siguran da ću uspjeti. Jedan
                crtež nije loš, drugi mu već nimalo ne sliči. Tu je mali princ prevelik. Tamo je 
                premalen. Kolebam se i oko boje njegove odjeće. Pokušavam, dakle, ovako i onako, 
                nekad bolje, nekad lošije. Na kraju ću se zabuniti i u nekim važnijim pojedinostima.
                No, morat ćete mi to oprostiti. Moj prijatelj mi nikad ništa nije objašnjavao. 
                Možda je vjerovao da sam mu sličan. No ja, nažalost, ne znam vidjeti ovce kroz 
                kutije. Možda sam pomalo nalik odraslim osobama. Bit će da sam ostario.</p>
            <aside id="01fn01">
                <p>1 Mustafa kemal-paša Atatürk (1881–1938), turski general i državnik, karizmatični 
                    utemeljitelj moderne republike Turske (Atatürk je nadimak koji znači »otac Turaka«), te 
                    njezin predsjednik od 1923. do smrti 1938. godine, proveo je brojne reforme s ciljem 
                    modernizacije svoje zemlje, pa je pored ostaloga i zabranio tradicionalni način odijevanja, 
                    nošenje fesa, feredže i sl., te od Turaka zahtijevao nošenje europske odjeće.
                </p>
            </aside>
        </section>
    </body>
</html>