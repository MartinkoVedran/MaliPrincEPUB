<?xml version="1.0" encoding="UTF-8" standalone="no"?>
<!DOCTYPE html>
<html
  xmlns="http://www.w3.org/1999/xhtml"
  xmlns:epub="http://www.idpf.org/2007/ops"
  xml:lang="hr"
  lang="hr"
>
  <head>
    <title>Poglavlje 10</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
          
        <link rel="stylesheet" type="text/css" href="style.css"/>
      </head>
  <body epub:type="bodymatter">
   <section epub:type="chapter">
      <h2>X.</h2>

      <img src="img/099.jpg" />

      <p id="ch10p01">
        Našao se u području asteroida 325, 326, 327, 328, 329 i 330. Poče ih,
        dakle, posjećivati kako bi potražio kakvoga posla i ponešto naučio.
      </p>
      <p id="ch10p02">
        Na prvome je stanovao jedan kralj. Taj je kralj, odjeven u purpur i
        hermelin, stolovao na vrlo jednostavnom no veličanstvenom prijestolju.
      </p>
      <p id="ch10p03">— Ah! Evo podanika — uskliknu kralj primijetivši malog princa.</p>
      <p id="ch10p04">A mali princ se upita:</p>
      <p id="ch10p05">»Kako me može prepoznati kad me još nikad nije vidio!«</p>
      <p id="ch10p06">
        Nije znao da je za kraljeve svijet vrlo jednostavan. Svi ljudi su
        podanici.
      </p>
      <p id="ch10p07">
        — Priđi da te bolje vidim — reče mu kralj koji je bio sav ponosan što je
        napokon kralj nekome.
      </p>
      <p id="ch10p08">
        Mali princ pogleda gdje bi mogao sjesti, no planet je bio sav zakrčen
        veličanstvenim hermelinskim ogrtačem. Ostao je stoga na nogama i, kako
        je bio umoran, zijevnuo.
      </p>
      <p id="ch10p09">
        — Protivno je dvorskim običajima zijevati u nazočnosti kralja — reče mu
        vladar. — Zabranjujem ti zijevanje.
      </p>
      <p id="ch10p10">
        — Ali ne mogu se suzdržati — odvrati mali princ, sav zbunjen. — Dugo sam
        putovao i nisam spavao...
      </p>
      <p id="ch10p11">
        — Onda ti naređujem da zijevaš — reče kralj. — Već godinama nisam vidio
        nikoga kako zijeva. Zijevanje je za mene rijetkost. Hajde! Zijevni
        ponovno. To je naredba.
      </p>
      <p id="ch10p12">— Sad mi je neugodno... ne mogu više... — reče mali princ crveneći.</p>
      <p id="ch10p13">
        — Hm! Hm! — odvrati kralj. — Onda ti... onda ti naređujem da malo
        zijevaš a malo...
      </p>
      <p id="ch10p14">Nešto je mrmljao i činio se uvrijeđenim.</p>
      <p id="ch10p15">
        Jer tome je kralju bilo jako stalo da se poštuje njegova vlast. Nije
        podnosio neposluh. Bio je vladar apsolutist. No, kako je bio vrlo dobar,
        izdavao je razumne naredbe.
      </p>
      <p id="ch10p16">
        »Kad bih naredio«, često je govorio, »kad bih naredio generalu da se
        pretvori u morsku pticu, i kad me general ne bi poslušao, ne bi on bio
        tome kriv. Kriv bih bio ja.«
      </p>
      <p id="ch10p17">— Smijem li sjesti? — upita plaho mali princ.</p>
      <p id="ch10p18">
        Naređujem ti da sjedneš — odgovori mu kralj pomaknuvši dostojanstveno
        skut svojega hermelinskog plašta.
      </p>
      <p id="ch10p19">
        No mali princ se čudio. Planet je bio sićušan. Čime je mogao vladati taj
        kralj?
      </p>
      <p id="ch10p20">— Gospodaru... — reče mu — oprostite mi što ću vas pitati...</p>
      <p id="ch10p21">— Naređujem ti da me pitaš — požuri reći kralj.</p>
      <p id="ch10p22">— Gospodaru... nad čime vi vladate?</p>
      <p id="ch10p23">— Nad svim — odgovori kralj s otmjenom jednostavnošću.</p>
      <p id="ch10p24">— Nad svim?</p>
      <p id="ch10p25">
        Kralj suzdržanim pokretom pokaza svoj planet, druge planete i zvijezde.
      </p>
      <p>— Nad svim tim? — reče mali princ.</p>
      <p>— Nad svim tim... — odvrati kralj.</p>
      <p id="ch10p26">Jer on ne bijaše samo apsolutni vladar nego i univerzalni vladar.</p>
      <p id="ch10p27">— I zvijezde vas slušaju?</p>
      <p id="ch10p28">
        — Naravno — reče kralj. — Slušaju bez predomišljanja. Ja ne podnosim
        neposluh.
      </p>
      <p id="ch10p29">
        Tolika moć zadivi maloga princa. Da ju je sâm imao, mogao je promatrati
        ne četrdeset četiri nego sedamdeset dva ili čak stotinu, ili čak dvije
        stotine sunčevih zalazaka u istom danu, a da uopće ne mora pomaknuti
        stolac! I kako se osjetio pomalo tužnim sjetivši se svojega malenog
        napuštenog planeta, on se usudi zamoliti kralja za jednu milost:
      </p>
      <p id="ch10p30">
        — Želio bih vidjeti zalazak sunca... Budite tako dobri... Naredite suncu
        da zađe...
      </p>
      <p id="ch10p31">
        — Kad bih nekom generalu naredio da leti od cvijeta do cvijeta kao
        leptir, ili da napiše tragediju, ili da se pretvori u morsku pticu, i
        kad general ne bi poslušao zapovijed, tko bi bio kriv, on ili ja?
      </p>
      <p id="ch10p32">— Vi biste bili krivi — čvrsto reče mali princ.</p>
      <p id="ch10p33">
        — Točno. Od svakoga treba zahtijevati ono što on može dati — nastavi
        kralj. — Vlast se u prvom redu temelji na razumu. Ako zapovjediš svojemu
        narodu da se baci u more, podići će revoluciju. Ja imam pravo
        zahtijevati poslušnost jer su moje zapovijedi razumne.
      </p>
      <p id="ch10p34">
        — A moj zalazak sunca? — podsjeti ga mali princ koji nikad nije
        zaboravljao jednom postavljeno pitanje.
      </p>
      <p id="ch10p35">
        — Imat ćeš svoj zalazak sunca. Zahtijevat ću to. Ali ću, u skladu sa
        svojom znanosti o vladanju, pričekati da okolnosti budu povoljne
      </p>
      <p id="ch10p36">— Kada će to biti? — raspitivao se mali princ.</p>
      <p id="ch10p37">
        — Hm! Hm! — odvrati kralj koji je najprije bacio pogled u veliki
        kalendar. — Hm! Hm! Bit će to oko... oko... bit će to večeras oko sedam
        i četrdeset! I vidjet ćeš kako će me dobro poslušati.
      </p>
      <p id="ch10p38">
        Mali princ zijevnu. Žalio je za propuštenim zalaskom sunca. A već se
        počeo i pomalo dosađivati.
      </p>
      <p id="ch10p39">— Nemam ovdje više nikakva posla — reče on kralju. — Idem dalje!</p>
      <p id="ch10p40">
        — Ne odlazi — odvrati kralj koji je bio toliko ponosan što ima podanika.
        — Ne odlazi, učinit ću te ministrom!
      </p>
      <p id="ch10p41">— Ministrom čega?</p>
      <p id="ch10p42">— Ministrom... pravosuđa!</p>
      <p id="ch10p43">— Ali ovdje nemam kome suditi!</p>
      <p id="ch10p44">
        — Nikad se ne zna — reče mu kralj. — Još nisam obišao cijelo svoje
        kraljevstvo. Vrlo sam star, nemam mjesta za kočiju, a hodanje me zamara.
      </p>
      <p id="ch10p45">
        — Oh! Ali ja sam već vidio — reče mali princ, nagnuvši se kako bi bacio
        još jedan pogled na drugu stranu planeta. — Tamo dolje također nema
        nikoga...
      </p>
      <p id="ch10p46">
        — Onda ćeš suditi samome sebi — odvrati mu kralj. — To je teže. Mnogo je
        teže suditi sebi nego drugima. Ako uspiješ sebi dobro suditi, znači da
        si pravi mudrac.
      </p>
      <p id="ch10p47">
        — Ja mogu samome sebi suditi bilo gdje — reče mali princ. — Ne moram
        stanovati ovdje.
      </p>
      <p id="ch10p48">
        — Hm! Hm! — reče kralj — mislim da na mojemu planetu negdje živi jedan
        stari štakor. Čujem ga noću. Mogao bi suditi tom starom štakoru.
        Povremeno ćeš ga osuditi na smrt. Tako će njegov život ovisiti o tvojoj
        pravdi. No, pomilovat ćeš ga svaki put, zbog štednje. Imamo samo
        jednoga.
      </p>
      <p id="ch10p49">
        — Ja ne volim osuđivati na smrt — reče mali princ — i mislim da ću
        zbilja otići.
      </p>
      <p id="ch10p50">— Ne — reče kralj.</p>
      <p id="ch10p51">
        No mali princ, koji se spremio za put, nije htio žalostiti staroga
        vladara.
      </p>
      <p id="ch10p52">
        — Ako Vaše veličanstvo želi da ga smjesta poslušam, moglo bi mi dati
        neku razumnu naredbu. Moglo bi mi, recimo, zapovjediti da odem prije
        nego što prođe jedna minuta. Čini mi se da su okolnosti povoljne...
      </p>
      <p id="ch10p53">
        Kako kralj nije ništa odgovorio, mali princ je malo oklijevao, a onda s
        uzdahom krenuo...
      </p>
      <p id="ch10p54">— Proglašavam te svojim veleposlanikom — žurno tad viknu kralj.</p>
      <p id="ch10p55">Izgledao je kao pravi vlastodržac.</p>
      <p id="ch10p56">Čudni su odrasli ljudi, mislio je mali princ, putujući.</p>
    </section>
  </body>
</html>
