<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
	<head>
		<title>Poglavlje 22</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
    <link rel="stylesheet" type="text/css" href="style.css"/>
	</head>
	<body epub:type="bodymatter">
		<section epub:type="chapter">
			<h2>XXII.</h2>
            <p>— Dobar dan — reče mali princ.</p>
            <p>— Dobar dan — reče skretničar.</p>
            <p>— Što radiš ovdje? — upita ga mali princ.</p>
            <p>— Svrstavam putnike u skupine od po tisuću — reče skretničar. — Otpremam vlakove koji ih odvoze, neke nalijevo, neke nadesno. </p>
            <p>Osvijetljeni brzi vlak zatrese skretničarevu kućicu, tutnjeći poput grmljavine.</p>
            <p>— Ovima se zbilja žuri — reče mali princ. — Što traže?</p>
            <p>— To ne zna ni sam vlakovođa — reče skretničar.</p>
            <p>Zatim protutnji drugi osvijetljeni brzi vlak, u suprotnom smjeru.</p>
            <p>— Već se vraćaju? — upita mali princ.</p>
            <p>— To nisu isti — reče skretničar. — To je razmjena.</p>
            <p>— Nisu bili zadovoljni tamo gdje su bili?</p>
            <p>— Nitko nije zadovoljan tamo gdje je — reče skretničar.</p>
            <p>Zatim protutnji i treći osvijetljeni brzi vlak.</p>
            <p>— Ovi pokušavaju uhvatiti one prve putnike? — upita mali princ.</p>
            <p>— Oni ne pokušavaju uhvatiti baš ništa — reče skretničar. — Spavaju unutra, ili
                pak zijevaju. Samo djeca pritišću nosove uz prozorska stakla.</p>
            <p>— Samo djeca znaju što traže — reče mali princ. — Troše vrijeme na neku krpenu lutku, pa im ona postane jako važna i, ako im je netko oduzme, onda plaču...</p>
            <p>— Imaju sreće — reče skretničar.</p>
        </section>
    </body>
</html>
        