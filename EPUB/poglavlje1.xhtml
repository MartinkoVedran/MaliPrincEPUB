<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="hr"
	xml:lang="hr">
    
	<head>
		<title>Poglavlje 1</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
        <link rel="stylesheet" type="text/css" href="style.css"/>
	</head>
	<body epub:type="bodymatter" id="bodymatter">

<section epub:type="chapter">

    <h2> I. </h2>

    <p id="ch01p01">
        Kad mi je bilo šest godina vidio sam jednom veličanstvenu sliku, u knjizi o prašumi, koja se zvala <i>Istinite priče</i>. 
        Prikazivala je udava kako guta neku zvjerku. Evo kopije tog crteža:
    </p>

    <img src="img/030.jpg"/>

    <p id="ch01p02">
        U knjizi je pisalo: »Udavi gutaju svoj plijen cijel cjelcat, bez žvakanja. 
        Nakon toga se više ne mogu maknuti, pa spavaju šest mjeseci, dok ga ne probave.«
    </p> 
        
    <p id="ch01p03">
        Zatim sam mnogo razmišljao o prašumskim pustolovinama, pa sam i sâm uspio, drvenom bojicom, nacrtati svoj prvi crtež. Moj crtež broj 1. Izgledao je ovako:
    </p>

    <img src="img/031.jpg"/>

    <p id="ch01p04">
        Pokazao sam svoje remek-djelo nekim odraslim osobama i upitao ih boje li se mojeg crteža.
    </p>
    
    <p id="ch01p05">
        One su mi odgovorile: »Zašto bismo se bojale šešira?«
    </p>

    <p id="ch01p06">
        Moj crtež nije prikazivao šešir. 
        Prikazivao je udava koji probavlja slona. 
        Zatim sam nacrtao udava iznutra kako bi odrasle osobe mogle razumjeti. 
        Njima uvijek trebaju objašnjenja. Moj crtež broj 2 bio je ovakav: 
    </p>

    <img src="img/034.jpg"/>

    <p id="ch01p07">
        Odrasle su mi osobe savjetovale da se ostavim crtanja udava, otvorenih i zatvorenih, i da se radije pozabavim zemljopisom, poviješću, računanjem i gramatikom. 
        Tako sam, u dobi od šest godina, odustao od sjajne slikarske karijere. 
    </p>

    <p id="ch01p08">
        Obeshrabrio me neuspjeh mojega crteža broj 1 i mojega crteža broj 2. 
        Odrasle osobe nikada ništa ne razumiju same, i djeci je naporno što im moraju stalno nešto tumačiti. 
    </p>

    <p id="ch01p09">
        Morao sam, dakle, izabrati neko drugo zanimanje, pa sam naučio upravljati zrakoplovom. Letio sam svijetom, posvuda pomalo. I zemljopis mi je, istina, mnogo pomogao. Znao sam na prvi pogled razlikovati Kinu od Arizone. 
        To je vrlo korisno, ako čovjek zaluta noću.  
    </p>

    <p id="ch01p10">
        I tako sam se u životu susretao s brojnim ozbiljnim ljudima. Često sam živio s odraslim osobama. Vidio sam ih sasvim izbliza. 
        To baš i nije popravilo moje mišljenje o njima. 
    </p>

    <p id="ch01p11">
        Kad bih među njima susreo nekoga tko bi mi se učinio malo bistrijim, učinio bih pokus pomoću svojega crteža broj 1 koji sam sačuvao zauvijek. 
        Želio sam znati ima li taj čovjek pravoga razumijevanja. No svi su mi uvijek odgovarali: »To je šešir.« 
        Nakon toga nisam im govorio ni o udavima, ni o prašumama, ni o zvijezdama. 
        Spuštao bih se na njihovu razinu. Govorio o bridžu, o golfu, o politici i o kravatama. 
        I odrasli je čovjek bio vrlo zadovoljan što je upoznao nekoga toliko razumnog. 
    </p>

    </section>
    </body>

</html>



