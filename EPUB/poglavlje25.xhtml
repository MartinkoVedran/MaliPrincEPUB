<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">

<head>
    <title>Poglavlje 25</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
    <link rel="stylesheet" type="text/css" href="style.css"/>
</head>

<body epub:type="bodymatter">

    <section epub:type="chapter">
        <h2>XXV.</h2>
        <p>— Ljudi se uguraju u brze vlakove — reče mali princ — ali više ne znaju što traže. Zato se uzrujavaju i vrte
            u krug...</p>
        <p>I još je dodao:</p>
        <p>— To nije vrijedno truda...</p>
        <p>Izvor do kojega smo stigli nije bio sličan saharskim izvorima. Saharski su izvori
            obične rupe iskopane u pijesku. Ovaj je podsjećao na seoski bunar. Ali tu nije bilo nikakvog sela, pa mi se
            činilo da sanjam.</p>
        <p>— Čudno je to — rekoh malom princu — sve je spremno: vitlo, vjedro i konop...</p>
        <p>On se nasmija, dotakne konop, pokrene vitlo. A vitlo zacvili kao što cvili stari vjetrokaz nakon što dugo
            nije bilo vjetra.</p>
        <p>— Čuješ — reče mali princ — probudili smo bunar i sad pjeva...</p>
        <p>Nisam htio da se napreže.</p>
        <p>— Pusti mene — rekoh — to je preteško za tebe.</p>
        <p>Polako sam izvukao vjedro do ruba bunara. Tu sam ga stavio tako da se ne prevrne.
            U mojim je ušima još trajao pjev vitla, a u vodi koja je još podrhtavala vidio sam kako
            podrhtava sunce.</p>
        <p>— Žedan sam te vode — reče mali princ — daj mi da pijem...</p>
        <p>Tada sam shvatio što je tražio!</p>
        <p>Podigao sam vjedro do njegovih usana. Pio je, zatvorenih očiju. Bilo je to slatko poput svečanosti. Ta voda
            nije bila obična voda. Rodila se iz hoda pod zvijezdama, pjesme
            vitla, napora mojih ruku. Bila je dobra za srce, kao dar. Tako su, kad sam bio dječak, svjetlost božićnog
            drvca, glazba ponoćne mise i nježnost osmijeha davale sjaj božićnom daru
            što bih ga dobio.</p>
        <p>— Ljudi kod tebe — reče mali princ — uzgajaju pet tisuća ruža u samo jednom vrtu... i ne nalaze ono što
            traže...</p>
        <p>— Ne nalaze... — odgovorih.</p>
        <p>— A ipak se ono što traže može naći u jednoj jedinoj ruži ili u malo vode...</p>
        <p>— Naravno — odgovorih.</p>
        <p>A mali princ doda:</p>
        <p>— Ali oči su slijepe. Treba tražiti srcem.</p>
        <p>Pio sam. Duboko sam disao. U osvit dana pijesak je boje meda. Bio sam sretan i
            zbog te boje meda. Zašto mi je onda bilo tako teško...</p>
        <p>— Moraš održati obećanje — reče mi tiho mali princ koji je opet sjeo pokraj mene.</p>
        <p>— Koje obećanje?</p>
        <p>— Znaš... brnjica za moju ovcu... ja sam odgovoran za taj cvijet!</p>

        <img alt="Mali Princ kod bunara" src="img/187.jpg" />

        <p>Izvadio sam iz džepa svoje započete crteže. Mali princ ih ugleda i reče smijući se:</p>
        <p>— Tvoji baobabi pomalo podsjećaju na kupus...</p>
        <p>Oh!</p>
        <p>A ja sam bio toliko ponosan na baobabe!</p>
        <p>— Tvoj lisac... njegove uši... pomalo podsjećaju na rogove... i predugačke su!</p>
        <p>I opet se nasmijao.</p>
        <p>— Nisi pravedan, mladiću, prije nisam znao crtati ništa osim otvorenih i zatvorenih
            udava.</p>
        <p>— Oh! Bit će u redu — rekao je — djeca znaju.</p>
        <p>Nacrtah mu, dakle, brnjicu. I srce mi se steglo kad sam mu je dao.</p>
        <p>— Imaš neke namjere o kojima ja ništa ne znam...</p>
        <p>Nije mi odgovorio. Rekao je:</p>
        <p>— Znaš, kad sam pao na Zemlju... sutra će biti godišnjica...</p>
        <p>Zatim, nakon šutnje, još je dodao:</p>
        <p>— Pao sam sasvim blizu ovoga mjesta...</p>
        <p>I pocrvenio je.</p>
        <p>I opet, ne shvaćajući zašto, osjetih čudan bol. I padne mi na pamet pitanje:</p>
        <p>— Znači da onoga jutra kad sam te upoznao, prije osam dana, nisi slučajno šetao
            tako, sasvim sâm, na tisuću milja od naseljenih krajeva? Vraćao si se na mjesto gdje si
            pao?</p>
        <p>Mali princ još više pocrveni.</p>
        <p>A ja sam oklijevajući dodao:</p>
        <p>— Možda zbog godišnjice...?</p>
        <p>Mali princ ponovno pocrveni. Nikad nije odgovarao na pitanja, no kad netko pocrveni to znači »da«, zar ne?
        </p>
        <p>— Ah — rekoh mu — strah me...</p>
        <p>No on mi odvrati:</p>
        <p>— Sad moraš raditi. Moraš se vratiti do svojega stroja. Ja te ovdje čekam. Dođi opet
            sutra navečer...</p>
        <p>No to me nije umirilo. Mislio sam na lisca. Ako dopustiš da te netko pripitomi, može
            ti se dogoditi i da moraš malo plakati...</p>
    </section>

</body>
</html>
