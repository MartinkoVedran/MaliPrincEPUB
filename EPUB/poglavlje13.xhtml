<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
	<head>
		<title>Poglavlje 13</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
    <link rel="stylesheet" type="text/css" href="style.css"/>
    </head> 
	<body epub:type="bodymatter">
		<section epub:type="chapter">
	        <h2>XIII.</h2>
            <p id="ch13p01">Četvrti je planet pripadao poslovnome čovjeku. Taj je bio toliko zauzet da nije ni glavu
                podigao kad se pojavio mali princ.</p>
            <p id="ch13p02">— Dobar dan — reče mu mali princ. — Cigareta vam se ugasila.</p>
            <p id="ch13p03">— Tri i dva je pet. Pet i sedam dvanaest i tri petnaest. Dobar dan. Petnaest i sedam
                dvadeset dva. Dvadeset dva i šet dvadeset osam. Nemam je vremena ponovno zapaliti.
                Dvadeset šest i pet trideset i jedan. Uh! To je, dakle, pet stotina jedan milijun šest stotina
                dvadeset dvije tisuće sedam stotina trideset i jedan.</p>
            <img src="img/118.jpg"/>
            <p id="ch13p04">— Pet stotina milijuna čega?</p>
            <p id="ch13p05">— Što? Još uvijek si tu? Pet stotina milijuna... ne znam više... imam toliko posla! Ja
                sam ozbiljan čovjek, ne zabavljam se glupostima! Dva i pet sedam...</p>
            <p id="ch13p06">— Pet stotina i jedan milijun čega — ponovi mali princ koji nikada u životu nije
                odustao od pitanja kad bi ga jednom postavio.</p>
            <p id="ch13p07">Poslovni čovjek podiže glavu:</p>
            <p id="ch13p08">— U četrdeset pet godina koliko stanujem na ovome planetu, uznemirili su me samo tri puta. Prvi put to se dogodilo kad je prije dvadeset dvije godine Bog zna odakle pao
                neki hrušt. Stvarao je groznu buku, pa sam četiri puta pogriješio u zbrajanju. Drugi put to
                se dogodilo prije jedanaest godina, kad me napala kostobolja. Nedostaje mi kretanja. Nemam vremena za besposlice, ja sam ozbiljan čovjek. Treći put... ovo je treći put! Rekao
                sam, dakle, pet stotina jedan milijun...</p>
            <p id="ch13p09">— Milijun čega?</p>
            <p id="ch13p10">Poslovni čovjek shvati da nema nade da će ga ostaviti na miru.</p>
            <p id="ch13p11">— Milijun onih mali stvari koje se ponekad vide na nebu.</p>
            <p id="ch13p12">— Mušica?</p>
            <p id="ch13p13">— Ma ne, onih stvarca koje svijetle.</p>
            <p id="ch13p14">— Pčela?</p>
            <p id="ch13p15">— Ma ne. Onih zlatnih stvarca koje kod besposličara izazivaju sanjarenje. Ali ja sam
                ozbiljan čovjek! Nemam vremena za kojekakva snatrenja.</p>
            <p id="ch13p16">— Ah! Zvijezde?</p>
            <p id="ch13p17">— To je to. Zvijezde.</p>
            <p id="ch13p18">— I što činiš s pet stotina milijuna zvijezda?</p>
            <p id="ch13p19">— Pet stotina jedan milijun šest stotina dvadeset dvije tisuće sedam
                stotina trideset i jedan. Ozbiljan sam, točan sam.</p>
            <p id="ch13p20">— I što činiš s tim zvijezdama?</p>
            <p id="ch13p21">— Što činim s njima?</p>
            <p id="ch13p22">— Da.</p>
            <p id="ch13p23">— Ništa. Posjedujem ih.</p>
            <p id="ch13p24">— Posjeduješ zvijezde?</p>
            <p id="ch13p25">— Da.</p>
            <p id="ch13p26">— Ali već sam vidio jednoga kralja koji...</p>
            <p id="ch13p27">— Kraljevi ništa ne posjeduju. Oni »vladaju nad«. To je vrlo različito.</p>
            <p id="ch13p28">— I čemu ti služi to što posjeduješ zvijezde?</p>
            <p id="ch13p29">— Služi mi tome da budem bogat.</p>
            <p id="ch13p30">— A čemu ti služi to što si bogat?</p>
            <p id="ch13p31">— Da mogu kupiti druge zvijezde, ako ih netko nađe.</p>
            <p id="ch13p32">Ovaj ovdje, reče mali princ u sebi, razmišlja pomalo kao onaj moj pijanac.</p>
            <p id="ch13p33">Ipak nastavi postavljati pitanja:</p>
            <p id="ch13p34">— Kako se može posjedovati zvijezde?</p>
            <p id="ch13p35">— Čije su one? — odbrusi mrgodno poslovni čovjek.</p>
            <p id="ch13p36">— Ne znam. Ničije.</p>
            <p id="ch13p37">— Onda su moje jer sam se prvi toga sjetio.</p>
            <p id="ch13p38">— To je dovoljno?</p>
            <p id="ch13p39">— Naravno. Kad nađeš dijamant koji nije ničiji, tvoj je. Kad nađeš otok koji nije ničiji, tvoj je. Kad prvi dođeš na neku ideju, patentiraš je i ona je tvoja. A ja posjedujem zvijezde
                jer se nitko nikada prije mene nije sjetio da bi ih mogao posjedovati.</p>
            <p id="ch13p40">— To je istina — reče mali princ. — I što činiš s njima?</p>
            <p id="ch13p41">— Upravljam. Brojim ih i prebrojavam — reče poslovni čovjek. — To je teško. Ali ja
                sam ozbiljan čovjek.</p>
            <p id="ch13p42">— Mali princ još nije bio zadovoljan.</p>
            <p id="ch13p43">— Ako imam šal, mogu ga staviti oko vrata i odnijeti. Ako imam cvijet, mogu ga
                ubrati i odnijeti. Ali ti ne možeš ubrati zvijezde!</p>
            <p id="ch13p44">— Ne, ali mogu ih staviti u banku.</p>
            <p id="ch13p45">— Što to znači?</p>
            <p id="ch13p46">— To znači da na komadiću papira
                zapišem broj svojih zvijezda. Zatim taj papir zaključam u ladicu.</p>
            <p id="ch13p47">— To je sve?</p>
            <p id="ch13p48">— To je dovoljno!</p>
            <p id="ch13p49">Zabavno, pomisli mali princ. Prilično pjesnički. Ali nije baš ozbiljno.</p>
            <p id="ch13p50">Mali je princ zamišljao ozbiljne stvari sasvim
                drugačije nego što ih zamišljaju odrasle osobe.</p>
            <p id="ch13p51">— Ja — rekao je još — ja imam cvijet koji zalijevam svaki dan. Imam tri vulkana
                koje čistim svaki tjedan. Jer čistim i onaj koji je ugašen. Nikad se ne zna. Mojim vulkanima,
                i mojemu cvijetu, korisno je što ih posjedujem. Ali ti nisi koristan zvijezdama...</p>
            <p id="ch13p52">Poslovni čovjek otvori usta, no ne dosjeti se nikakvome odgovoru, a mali princ ode
                dalje.</p>
            <p id="ch13p53">Odrasli su ljudi zbilja posve čudni, razmišljao je jednostavno, putujući.</p>
        </section>
    </body>
</html>
