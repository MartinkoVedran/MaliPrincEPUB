<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
    <head>
		<title>Poglavlje 5</title>
        		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
        <link rel="stylesheet" type="text/css" href="style.css"/>
	</head>
    <body epub:type="bodymatter">
        <section epub:type="chapter">
            <h2>V.</h2>
            <p id="ch05p01">Svakoga dana doznao bih ponešto o planetu, o odlasku, o putovanju. Dolazilo 
                je to polako, sa slučajnim razmišljanjima. I tako sam, trećega dana, shvatio 
                dramu s baobabima.</p>
            <p id="ch05p02">I to se dogodilo zahvaljujući ovci, jer me mali princ iznenada upitao, kao da 
                ga je obuzela neka teška dvojba: </p>
            <p id="ch05p03">— Istina je, zar ne, da ovce jedu grmlje?</p>
            <p id="ch05p04">— Da. Istina je.</p>
            <p id="ch05p05">— Ah! To mi je drago!</p>
            <p id="ch05p06">Nisam razumio zašto mu je toliko važno da ovce jedu grmlje. No mali princ je dodao:</p>
            <p id="ch05p07">— Prema tome, jedu i baobabe?</p>
            <p id="ch05p08">Napomenuo sam malome princu da baobabi nisu grmlje, nego stabla velika poput 
                crkava, i da čak i kad bi doveo cijelo krdo slonova, to krdo ne bi moglo 
                izići na kraj ni s jednim jedinim baobabom.</p>
            <p id="ch05p09">Pomisao na krdo slonova nasmijala je maloga princa:</p>
            <p id="ch05p10">— Trebalo bi ih staviti jedne na druge...</p>
            <p id="ch05p11">No, zatim je mudro zamijetio:</p>
            <p id="ch05p12">— Baobabi, prije nego što narastu, počnu tako što su maleni.</p>
            <p id="ch05p13">— To je točno! Ali zašto želiš da tvoje ovce jedu male baobabe?</p>
            <img src="img/061.jpg"/>
            <p id="ch05p14">On mi odgovori: »Ma daj!« kao da se radi o nečem očiglednom. I morao sam jako 
                napregnuti mozak da bih sâm shvatio taj problem.</p>
            <img src="img/064.jpg"/>
            <p id="ch05p15">Doista, na planetu maloga princa bilo je, kao na svim planetima, dobrih i 
                loših trava. Pa prema tome i dobrih sjemenki za dobre trave i loših sjemenki 
                za loše. No sjemenke su nevidljive. One spavaju u tajnosti zemlje sve dok 
                nekoj od njih ne dođe volja da se probudi. Onda se protegne i najprije 
                izbaci prema suncu prekrasnu malenu bezazlenu mladicu. Ako se radi o 
                mladici rotkvice ili ruže, možemo je pustiti da raste kako želi. Ali ako 
                se radi o nekoj lošoj biljci, treba je odmah iščupati, čim je uspijemo 
                prepoznati. A na planetu maloga princa bilo je strašnih sjemenki... — bile 
                su to sjemenke baobaba. Tlo planeta bilo je puno tih sjemenki. A baobaba se 
                čovjek nikada ne može riješiti ako ga primijeti prekasno. On zauzme cijeli 
                planet. Izbuši ga korijenjem. I, ako je planet suviše malen, a baobabi 
                suviše brojni, planet se od njih rasprsne.</p>
            <p id="ch05p16">»To je pitanje discipline«, govorio mi je kasnije mali princ. »Kad završiš 
                s jutarnjim umivanjem, moraš brižljivo umiti i planet. Moraš se prisiliti 
                i redovito čupati baobabe čim ih uspiješ razlikovati od ruža kojima su 
                vrlo slični dok su sasvim mladi. To je vrlo dosadan posao, ali vrlo lak.« </p>
            <p id="ch05p17">Jednoga dana savjetovao mi je da se potrudim i načinim lijep crtež kako bih to 
                dobro utuvio u glavu i djeci mojega kraja. »Ako jednom budu putovali«, rekao 
                mi je, »to bi im moglo dobro poslužiti. Ponekad se može bez štete odgoditi 
                posao za kasnije. No, ako  se radi o baobabima, to je uvijek prava katastrofa. 
                Upoznao sam planet na kojemu je živio jedan lijenčina. Bio je zanemario tri grma...« </p>
            <p id="ch05p18">Prema uputama maloga princa nacrtao sam taj planet. Ne volim zvučati kao zanovijetalo. 
                Ali opasnost od baobaba toliko je slabo poznata, a oni koji zalutaju na kakvom 
                asteroidu izlažu se toliko velikoj pogibelji da ću ovaj put iznimno odstupiti 
                od svoje suzdržanosti. Kažem: »Djeco! Čuvajte se baobaba!« I na tom sam crtežu 
                toliko radio baš zato da bih upozorio svoje prijatelje na opasnost uz koju, kao i ja, 
                često prolaze, a da je nisu svjesni. Pouka koju sam im dao vrijedila je truda. Možda 
                ćete se upitati: Zašto u toj knjizi nema drugih toliko veličanstvenih crteža kao što 
                je crtež baobaba. Odgovor je vrlo jednostavan: pokušavao sam, ali nisam uspio. Kad 
                sam crtao baobabe, nadahnuo me osjećaj neposredne opasnosti. </p>
                <img src="img/069.jpg"/>
        </section>
    </body>
</html>
