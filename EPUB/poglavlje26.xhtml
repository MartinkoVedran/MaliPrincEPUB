<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">

<head>
    <title>Poglavlje 26</title>
    <link rel="stylesheet" type="text/css" href="style.css"/>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
            
        <style>
        img{
            display: block;
            margin-left: auto;
            margin-right: auto;
            height: auto;
        }

        .prva{
            width: 80%;
        }

        .druga{
            width: 90%;
        }
        
        .treca{
            width: 90%;
        }

        .cetvrta{
            width: 90%;
        }
    </style>
</head>

<body epub:type="bodymatter">
    <section epub:type="chapter">
        <h2>XXVI.</h2>

        <p>Pokraj bunara stajala je ruševina nekog starog kamenog zida. Vraćajući se s posla, sutradan navečer, iz
            daleka sam primijetio maloga princa kako na njoj sjedi mašući nogama. I
            čuo sam ga kako govori:</p>
        <p>— Zar se zbilja ne sjećaš? — govorio je. — To nije baš ovo mjesto!</p>
        <p>Drugi mu je glas očito nešto rekao jer on odgovori:</p>
        <p>— Da! Da! Točan je dan, ali mjesto nije...</p>
        <p>Nastavio sam hodati prema zidu. Još uvijek nisam vidio ni čuo nikog drugog. No
            mali je princ ponovno odgovorio:</p>
        <p>— ... Naravno! Vidjet ćeš gdje počinje moj trag u pijesku. Samo me čekaj. Noćas ću
            biti tamo.</p>
        <p>Bio sam dvadeset metara od zida i još uvijek nisam ništa vidio.</p>
        <p>— Imaš dobar otrov? Sigurna si da neću dugo trpjeti?</p>

        <img alt="Mali Princ na starom kamenom zidu" src="img/192.jpg" class="prva" />

        <p>Zastao sam, stisnuta srca, no još uvijek nisam razumio.</p>
        <p>— A sad idi... — reče on. — Želim sići!</p>
        <p id="ch26p11">Tada i sâm spustih pogled prema podnožju zida i poskočih uvis! Tamo je, podigavši
            glavu prema malome princu, bila jedna od onih žutih zmija koje vas smaknu u trideset
            sekundi. Potrčao sam, pokušavajući iz džepa izvući pištolj, no zmija je čula šum, glatko se
            spustila u pijesak, kao vodoskok koji se gasi, i bez žurbe skliznula među kamenje uz tih
            metalan šušanj.</p>
        <p>Stigao sam do zida upravo na vrijeme da prihvatim u naručje mog malog princa,
            blijedog poput snijega.</p>
        <p>— Kakve su to ludorije? Sad pričaš sa zmijama!</p>
        <p>Odvezao sam njegov vječiti zlatni šal. Navlažio sam mu sljepoočnice i dao mu piti. I
            sad se više nisam usuđivao ništa pitati. Gledao me ozbiljno i zatim me zagrlio. Osjećao
            sam kako mu srce kuca poput srca ptice koja umire pogođena puškom. Rekao mi je:</p>
        <p>— Drago mi je da si shvatio što se pokvarilo na tvojemu stroju. Moći ćeš se vratiti
            kući...</p>
        <p>— Kako znaš?</p>

        <img alt="Mali Princ s cvijetom pod zvijezdom" src="img/195.jpg" class="druga"/>

        <p>Baš sam mu bio došao reći da sam, unatoč svakoj nadi, uspio dovršiti posao!</p>
        <p>Nije odgovorio na moje pitanje, ali je dodao:</p>
        <p>— I ja se također danas vraćam kući..</p>
        <p>Zatim, sjetno:</p>
        <p>— To je mnogo dalje... mnogo teže...</p>
        <p>Jasno sam osjećao da se događa nešto neobično. Stezao sam ga u naručju kao maleno dijete, a ipak mi se činilo
            da klizi okomito u neki ponor i da ga nikako ne mogu zadržati...</p>
        <p>Pogled mu je bio ozbiljan, izgubljen u daljini:</p>
        <p>— Imam tvoju ovcu. Imam i kutiju za ovcu. Imam i brnjicu...</p>
        <p>I sjetno se nasmiješio.</p>
        <p>Dugo sam čekao. Osjećao sam kako mu se malo po malo vraća toplina.</p>
        <p>— Mali moj dječače, ti si se prestrašio...</p>
        <p>Prestrašio se, naravno! No tiho se nasmijao:</p>
        <p>— Još ću se mnogo više prestrašiti večeras...</p>
        <p>Ponovno osjetih kako me obuzima strava pred nečim nepopravljivim. I shvatih koliko mi je nepodnošljiva
            pomisao da nikada više neću čuti taj smijeh. Bio je za mene poput izvora u pustinji.</p>
        <p>— Mali moj dječače, htio bih te još slušati kako se smiješ...</p>
        <p>No on mi reče:</p>
        <p>— Noćas se navršava godina dana. Moja će se zvijezda naći točno iznad mjesta gdje sam pao prošle godine...
        </p>
        <p>— To je samo ružan san, ta priča o zmiji, i sastanku, i zvijezdi, zar ne...</p>
        <p>No on ne odgovori na moje pitanje. Reče mi:</p>
        <p>— Ne vidi se ono što je važno...</p>
        <p>— Naravno...</p>
        <p>— To je kao sa cvijetom. Ako voliš cvijet koji se nalazi na nekoj zvijezdi, slatko ti je noću promatrati
            nebo. Sve zvijezde cvjetaju.</p>
        <p>— Naravno...</p>
        <p>— To je kao s vodom. Ona koju si mi dao da pijem bila je poput glazbe, zbog vitla i zbog konopa... sjećaš
            se... bila je dobra.</p>
        <p>— Naravno...</p>
        <p>— Noću ćeš gledati zvijezde. Kod mene je sve premaleno da bih ti mogao pokazati gdje se nalazi moja zvijezda.
            I
            bolje je ovako. Moja će zvijezda za tebe biti jedna od mnogih. Tako ćeš voljeti gledati sve zvijezde...
            Sve će one biti tvoje prijateljice. A dat ću ti i jedan dar...</p>

        <p>Opet se nasmijao.</p>
        <p>— Ah! Dječače, dječače, kako volim slušati taj smijeh!</p>
        <p>— Upravo to će biti moj dar... bit će kao s vodom...</p>
        <p>— Što želiš reći?</p>
        <p>— Ljudi imaju zvijezde, no one nisu svakome iste. Za ljude koji putuju, zvijezde su vodiči. Za druge, one su
            mala svjetla i ništa drugo. Za učenjake, one su problemi. Za mojega poslovnog čovjeka bile su zlato. No sve
            te njihove zvijezde šute. A ti, ti ćeš imati zvijezde kakve nema nitko...</p>
        <p>— Što želiš reći?</p>
        <p>— Kad noću pogledaš nebo, za tebe će to biti kao da se sve zvijezde smiju. Jer ću ja biti na jednoj od njih,
            i smijati se na jednoj od njih. Imat ćeš zvijezde koje se znaju smijati!</p>
        <p>I ponovno se nasmije.</p>
        <p>— A kad se utješiš (jer svi se uvijek utješe), bit će ti drago što si me upoznao. Uvijek ćeš biti moj
            prijatelj. Željet ćeš se smijati sa mnom. Ponekad ćeš otvoriti prozor, tek tako, radi užitka... I tvoji će
            se prijatelji jako čuditi kad te vide kako se smiješ gledajući nebo. A ti ćeš im reći: »Da, zvijezde me
            uvijek nasmiju!« Mislit će da si lud. Baš ću ti lijepo podvaliti...</p>

        <p>I opet se nasmije.</p>
        <p>— Bit će to kao da sam ti umjesto zvijezda dao bezbroj zvončića koji se znaju smijati.</p>
        <p>Nasmijao se ponovno. A zatim se uozbiljio:</p>
        <p>— Noćas... znaš... nemoj doći.</p>
        <p>— Neću te napustiti.</p>
        <p>— Izgledat ću kao da mi je zlo... izgledat ću pomalo kao da umirem. To je tako i ne moraš...</p>
        <p>— Neću te napustiti.</p>
        <p>Ipak je bio zabrinut.</p>
        <p>— Kažem ti to... to je zbog zmije. Neću da te ugrize... Zmije su zločeste. Zmije znaju ugristi iz užitka...
        </p>
        <p>— Neću te napustiti.</p>
        <p>No, nešto ga je utješilo:</p>
        <p>— Istina je da nemaju otrova za drugi ugriz...</p>
        <p>Te noći nisam vidio kad je krenuo. Otišao je nečujno. Kad sam ga uspio stići, hodao je odlučno, brzim
            korakom. Rekao mi je samo:</p>
        <p>— Ah! Tu si...</p>
        <p>I uzeo me za ruku. No još uvijek je bio zabrinut.</p>

        <p>— Nisi trebao. Bit će ti teško. Izgledat ću kao da sam mrtav, a to neće biti istina...</p>

        <p>Ja sam šutio.</p>
        <p>— Razumiješ. Predaleko je. Ne mogu ponijeti ovo tijelo. Preteško je.</p>
        <p>Ja sam šutio.</p>
        <p>— Ali to će biti kao neka stara napuštena ljuštura. Stare ljušture, to nije žalosno...</p>
        <p>Ja sam šutio.</p>
        <p>Malo se obeshrabrio. No pokušao je još jednom:</p>
        <p>— Bit će zgodno, znaš. I ja ću također gledati zvijezde. Sve će zvijezde biti izvori sa zahrđalim vitlom. Sve
            će mi zvijezde nalijevati vodu...</p>
        <p>Ja sam šutio.</p>
        <p>— Bit će toliko zabavno! Ti ćeš imati pet stotina milijuna zvončića, a ja pet stotina milijuna bunara...</p>

        <img alt="Mali Princ šeta" src="img/202.jpg" class="treca"/>

        <p>Sad i on ušuti jer je plakao...</p>
        <p>— To je tamo. Pusti me da sâm zakoračim.</p>
        <p>I sjedne jer se bojao. Rekao je još:</p>
        <p>— Znaš... moja ruža... odgovoran sam za nju! Toliko je slaba! Toliko je djetinjasta. Ima samo četiri bijedna
            trna da je štite od svijeta...</p>
        <p>Sjeo sam jer više nisam mogao stajati na nogama. On reče:</p>
        <p>— Eto... to je sve...</p>
        <p>Još je malo oklijevao, onda je ustao. Zakoračio je. Ja se nisam mogao pomaknuti.</p>

        <p>Vidio se samo žuti bljesak
            uz njegov gležanj. Na trenutak je ostao nepomičan. Nije kriknuo. Pao je polako kao što pada stablo. Nije se
            čak ni čulo ništa, zbog pijeska.</p>

        <img alt="Mali Princ pod zvijezdom" src="img/205.jpg" class="cetvrta"/>
    </section>
</body>
</html>