<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
	<head>
        <title>Predgovor</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        	</head>
	<body epub:type="frontmatter">
        <section epub:type="preamble">
            <h1>Pilot i njegov princ</h1>

            <p><i>Mali princ</i> je neobična knjiga: možda za djecu, možda za odrasle; možda tužna, možda vesela; u njoj se miješaju 
                baobabi i ruže, ironija i pjesničke slike. I piščeve ilustracije. Teško je naći knjigu koja bi joj bila slična.
                No, i autor <i>Maloga princa</i> prilično je neobična pojava u svijetu književnosti.</p>

            <p>Rođen 29. lipnja 1900. u plemićkoj obitelji, u francuskom gradu Lyonu, Antoine de Saint-Exupéry proveo je 
                prilično bezbrižno djetinjstvo. Kad mu je bilo dvanaest godina doživio je nešto što će odrediti cijeli 
                njegov životni put: prvi put je letio zrakoplovom. Godine 1912. bilo je to pustolovno i neuobičajeno iskustvo, 
                a lagani dvokrilci kojima se tada letjelo nisu se mnogo razlikovali od prvih zrakoplova braće Wright.</p>

            <p>Završivši srednjoškolsko obrazovanje, Antoine de Saint-Exupéry pokušava upisati Visoku pomorsku školu; kad mu 
                to nije uspjelo, odlazi u vojsku kao ročnik. U vojsci uči upravljati zrakoplovom i stječe pilotsku svjedodžbu. 
                Premda se iskušao u raznim zanimanjima, ipak je sebe cijeloga života doživljavao u prvom redu kao zrakoplovca.
                Postao je stalni pilot u Društvu Latécoère, jednoj od prvih zrakoplovnih kompanija uopće, koja je uspostavila 
                zračnu liniju za prijevoz pošte između Toulousea u Francuskoj i Dakara u Africi. Nakon godinu dana takvog rada,
                Saint-Exupéry preuzima upravu u zračnoj luci Cap Juby na rubu Sahare. Tu je napisao i svoje prvo književno djelo
                <i>Pošta za jug.</i></p>
            
            <p>Godine 1927. kompanija za koju je Saint-Exupéry radio dobiva novog vlasnika koji živi u Argentini, 
                te piloti sele u Južnu Ameriku. Sad prevoze poštu između europskog i američkog kontinenta, a povezuju
                i velike južnoameričke gradove Rio de Janeiro, Buenos Aires i Santiago, suočavajući se s bezbrojnim 
                opasnostima. Trebalo je letjeti preko Anda u vrlo nesavršenim letjelicama koje su se teško uzdizale 
                na visinu planina; zrakoplovi su se često rušili ili prinudno slijetali, zrakoplovci improvizirali tehnička 
                rješenja za nastavak leta. Saint-Exupéry je prikazao to herojsko doba avijacije u <i>Noćnom letu</i>, romanu kojim je
                1931. stekao uglednu književnu nagradu Prix Fémina. No, ni kao poznati književnik nije prestao letjeti. </p>

            <p>Godine 1935. njegov se zrakoplov srušio usred Sahare. Saint-Exupéryja i njegovog kolegu spasili su Beduini 
                nakon tri duga dana čekanja pomoći. Taj se događaj opisuje u romanu <i>Zemlja ljudi</i>, a svojevrstan je pokretač
                radnje i u <i>Malom princu.</i></p>

            <p>Kad je započeo Drugi svjetski rat, Saint-Exupéry se nalazio u Sjedinjenim Državama. Odmah se vratio 
                u Francusku i sudjelovao u kratkotrajnom ratu protiv Njemačke kao zapovjednik eskadrile. Zapisi iz 
                tog bolnog vremena skupljeni su u knjizi <i>Ratni pilot</i>. Nakon francuskog poraza pisac ponovno odlazi u 
                Sjedinjene Države gdje piše <i>Maloga princa.</i> No, priča o letenju još nije završena.</p>

            <p>U jesen 1942. engleske i američke vojne jedinice iskrcale su se u sjevernoj Africi kako bi se suprotstavile 
                njemačkoj vojsci i njezinim saveznicima; Saint-Exupéry tada odlazi u Alžir i ponovno se javlja u vojsku 
                iako je prešao dobnu granicu. Godine 1944., 31. srpnja kreće s Korzike u izviđačku misiju s koje se neće vratiti.
                Ostaci njegovog zrakoplova pronađeni su tek prije nekoliko godina u moru u blizini Marseillea.</p>

            <p><i>Mali princ</i> prvi je put objavljen u New Yorku 1943. i posvećen je jednome od najbo-
                ljih piščevih prijatelja koji u to doba ratne nesreće i oskudice živi u Francuskoj. Knjiga se
                donekle nadovezuje na tradiciju kratkih romana fantastične radnje, prožetih filozofskim
                razmatranjima, kakve su pisali brojni francuski pisci. No, sada je prvi put u središtu radnje dječji lik — dječak koji je pao s neba.</p>

            <p>S pijeska saharske pustinje koju je doista vidio, Saint-Exupéry nas odvodi u prostore nestvarnog, gdje stvarni
                život dobiva svoja tumačenja i svoju pravu mjeru. Tu se oštro suprotstavljaju dječji svijet i svijet odraslih
                osoba, te se čitatelju u početku može učiniti da pisac kroz lik pilota razgovara s djetetom kakvo je sâm nekoć bio.</p>

            <p>Malo po malo, međutim, u prvi plan dolazi dječji pogled, pogled maloga princa koji je putujući proučio svijet odraslih.
                A čini se da je temeljno svojstvo toga svijeta usamlje- nost. Sve odrasle osobe s kojima se sreo lutajući svemirom 
                žive rasute po asteroidima, svaka za sebe, svaka sa svojom tlapnjom. Ni kralj, ni tašti čovjek, ni pijanac, 
                ni poslovni čovjek, ni geograf ne uspijevaju nadići ograničenost i ludost vlastite sebičnosti. Od njih se donekle 
                razlikuje samo nažigač svjetiljke koji slijedi svoju dužnost koliko god bila na- porna i besmislena;
                nažigač bi malome princu mogao biti prijatelj, kad njegov svijet ne bi bio toliko skučen.</p>

            <img src="img/021.png"/>

            <p>Ali ni mali princ, koji je napustio svoj planet »zbog problema s jednim cvijetom«, svojom ružom, nije savršen;
                i on mora naučiti nešto vrlo važno, nešto što ne može naučiti sâm. To mu neće uspjeti ni na jednom od 
                asteroida nego tek na Zemlji, dovoljno velikoj za tisuće i tisuće nažigača; i neće ga podučiti neka odrasla 
                osoba nego lisac. Susret s liscem, koji poznaje pravo značenje riječi »pripitomiti« i razumije što znači 
                prijateljstvo, prekretnica je u lutanjima maloga princa.</p>

            <p>Lisac dječaku pomaže spoznati da su nam oni koje volimo jedinstveni, različiti odsvih ostalih bića, te da ih
                moramo znati voljeti unatoč sitnim manama i površnim riječi- ma iza kojih se skrivaju.
                Lisac će poučiti maloga princa da traži i gleda srcem i da gleda duboko, ne zapadajući u zamku površnosti. 
                Možda se čini da je ta pouka prelaka i očita, no zapravo je jedna od onih koje ljudi najteže slijede.</p>

            <p>Shvativši koliko voli svoju ružu, mali princ se odlučuje vratiti kući, no jedini mogući put povratka je smrt.
                 Unatoč sjeti koja prožima posljednja poglavlja knjige, smrt u toj priči nije teška ni tragična, ona je tek 
                 odbacivanje ljušture i uzdizanje prema vlastitoj zvijezdi. Možda bi se moglo reći da je smrt ovdje tek metafora 
                 dobroga odrastanja. No, žalost za djetinjstvom — kao i pilotova žalost za malim princom — ostaje trajna pratilja 
                 odrasle dobi. </p>

            <p><i>Mali princ</i> je neobična knjiga: čovjek nikad nije siguran da ju je pročitao do kraja i da ju je pročitao kako treba.
                I zato joj se mnogi ljudi vraćaju nekoliko puta, u različitim razdobljima života. Jer, sigurno je da se tu radi o 
                temeljnim stvarima kao što su ljubav i prijateljstvo, o razlikovanju važnog od nevažnog, unutarnjeg od površnog.
                Poput slika iz kakvog sna koji nam se trajno usjekao u pamćenje, <i>Mali princ</i> uvijek iznova izaziva na tumačenje. 
                I možda je upravo u tom izazovu njegova najveća vrijednost.</p>
                
        </section>
	</body>
</html>
