<?xml version="1.0" encoding="UTF-8" standalone="no"?>
<!DOCTYPE html>
<html
  xmlns="http://www.w3.org/1999/xhtml"
  xmlns:epub="http://www.idpf.org/2007/ops"
  xml:lang="hr"
  lang="hr">
  <head>
    <title>Poglavlje 11</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
      <link rel="stylesheet" type="text/css" href="style.css"/>
      </head>
  <body epub:type="bodymatter">
     <section epub:type="chapter" id="ch11">

      <h2>XI.</h2>

      <p id="ch11p01">Na drugom planetu živio je neki tašti čovjek.</p>
      <p id="ch11p02">
        — Ah! Ah! Obožavatelj mi dolazi u posjet! — uzviknu on izdaleka čim je
        primijetio maloga princa.
      </p>
      <p id="ch11p03">Jer za tašte ljudi svi ostali su obožavatelji.</p>

      <img src="img/108.jpg" />

      <p id="ch11p04">— Dobar dan — reče mali princ. — Imate smiješan šešir.</p>
      <p id="ch11p05">
        — Da mogu pozdravljati — odvrati mu tašti čovjek. — Da mogu pozdravljati
        kad mi kliču. Nažalost, nitko nikada ne prolazi ovuda.
      </p>
      <p id="ch11p06">— Zar zbilja? — reče mali princ koji ništa nije razumio.</p>
      <p id="ch11p07">— Udaraj dlanom u dlan — preporuči mu tad tašti čovjek.</p>
      <p id="ch11p08">
        Mali princ pljesnu dlanom o dlan. Tašti ga čovjek skromno pozdravi
        podižući šešir.
      </p>
      <p id="ch11p09">
        — Ovo je zabavnije nego posjet kralju — pomisli mali princ. I poče
        ponovno pljeskati. Tašti ga čovjek poče ponovno pozdravljati podižući
        šešir.
      </p>
      <p id="ch11p10">
        Nakon pet minuta takvoga vježbanja, maloga princa zamori jednoličnost
        igre.
      </p>
      <p id="ch11p11">— A što treba učiniti da šešir padne? — upita.</p>
      <p id="ch11p12">
        Ali tašti ga čovjek nije čuo. Tašti ljudi nikad ne čuju ništa osim
        pohvala.
      </p>
      <p id="ch11p13">— Zaista mi se jako diviš?</p>
      <p id="ch11p14">— Što znači diviti se?</p>
      <p id="ch11p15">
        — Diviti se znači priznati da sam najljepši, najbolje odjeveni,
        najbogatiji i najpametniji čovjek na planetu.
      </p>
      <p id="ch11p16">— Ali ti si jedini na planetu!</p>
      <p id="ch11p17">— Učini mi to zadovoljstvo! Divi mi se unatoč tome!</p>

      <p id="ch11p18">
        — Divim ti se — reče mali princ sliježući ramenima — ali što ti je na
        tome toliko zanimljivo?
      </p>

      <p id="ch11p19">I mali princ ode dalje.</p>

      <p id="ch11p20">
        Odrasli su ljudi zbilja prilično čudni, zaključi on jednostavno,
        putujući.
      </p>
    </section>
  </body>
</html>
