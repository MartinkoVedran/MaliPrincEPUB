<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
	<head>
		<title>Poglavlje 20</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
	<link rel="stylesheet" type="text/css" href="style.css"/>
	</head>
	<body epub:type="bodymatter">
		<section epub:type="chapter">
			<h2>XX.</h2>
			<p>No, dogodilo se da je mali princ, nakon dugog hodanja po pijesku, stijenama i snijegu, naposljetku otkrio neki put. A svi putovi vode k ljudima.</p>
			<p>— Dobar dan — reče.</p>
			<p>Bio je to vrt pun rascvjetanih ruža.</p>
			<p>— Dobar dan — rekoše ruže.</p>
			<p>Mali princ ih pogleda. Sve su bile slične njegovome cvijetu.</p>
			<img src="img/157.jpg"/>
			<p>— Tko ste vi? — upita ih, zapanjen.</p>
			<p>— Mi smo ruže — rekoše ruže.</p>
			<p>— Ah! — reče mali princ.</p>
			<p>I osjeti se vrlo nesretnim. Njegova mu je ruža bila rekla da je jedina od svoje vrste u cijelom svemiru. 
				A ovdje ih evo pet tisuća, svih jednakih, u jednom jedinom vrtu!</p>
			<p>»Bila bi vrlo povrijeđena«, reče on u sebi, »kad bi ovo vidjela... silno bi kašljala i pretvarala se da 
				umire kako ne bi ispala smiješna. I ja bih se morao pretvarati da je njegujem jer bi se inače doista 
				prepustila smrti, samo da i mene ponizi...«</p>
			<p>I još reče u sebi: »Mislio sam da sam bogat, da imam jedinstven cvijet, a zapravo imam samo običnu ružu. 
				Ona i moja tri vulkana koji mi dopiru do koljena i od kojih se jedan možda zauvijek ugasio, sve to me 
				baš ne čini nekim velikim princom...« I on legne na travu i zaplače.</p>
			<img src="img/160.jpg"/>
		</section>
	</body>
</html>