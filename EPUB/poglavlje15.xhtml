<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
    <head>
		<title>Poglavlje 15</title>
		<link rel="preconnect" href="https://fonts.googleapis.com"/>
        <link rel="preconnect" href="https://fonts.gstatic.com" crossorigin=""/>
        <link href="https://fonts.googleapis.com/css2?family=Lora:ital@1" rel="stylesheet"/>
        
    <link rel="stylesheet" type="text/css" href="style.css"/>
	</head>
    <body epub:type="bodymatter">
        <section epub:type="chapter">
	<h2>XV.</h2>
        <img src="img/132.jpg"/>
            <p>Šesti je planet bio deset puta prostraniji. Na njemu je živio stari gospodin koji je
                pisao goleme knjige.</p>
            <p>— Gle! Evo istraživača! — uskliknu on primijetivši maloga princa.</p>
            <p>Mali princ sjedne za stol i malo odahnu. Već je toliko putovao!</p>
            <p>— Odakle dolaziš? — upita ga stari gospodin.</p>
            <p>— Kakva je to velika knjiga? — reče mali princ. — Što vi tu radite?</p>
            <p>— Ja sam geograf — reče stari gospodin.</p>
            <p>— Što je to geograf?</p>
            <p>— To je učenjak koji zna gdje se nalaze mora, rijeke, gradovi, planine i pustinje.</p>
            <p>— To je vrlo zanimljivo — reče mali princ. — Eto napokon jednog pravog zanimanja! — Osvrnuo se oko sebe i pogledao geografov planet. Nikad još nije vidio
                toliko veličanstven planet.</p>
            <p>— Vaš je planet vrlo lijep. Ima li na njemu oceana?</p>
            <p>— To ne mogu znati — reče geograf.</p>
            <p>— Ah! — (Mali je princ bio razočaran.) — A planina?</p>
            <p>— To ne mogu znati — reče geograf.</p>
            <p>— A gradova, rijeka i pustinja?</p>
            <p>— Ni to ne mogu znati — reče geograf.</p>
            <p>— Ali vi ste geograf!</p>
            <p>— Točno — reče geograf — ali nisam istraživač. Jako mi nedostaju istraživači. Nije
                geograf onaj koji će brojiti gradove, rijeke, brda, mora, oceane i pustinje. Geograf je previše važan da bi se skitao okolo. On ne napušta svoj radni stol. Ali prima istraživače. Ispituje ih, zapisuje njihova sjećanja. I ako mu se sjećanja nekoga od njih učine zanimljivima,
                geograf se raspituje o vladanju toga istraživača.</p>
            <p>— Zašto?</p>
            <p>— Zato što bi lažljivi istraživač izazvao niz katastrofa u geografskim knjigama. Istraživač koji previše pije također.</p>
            <p>— Zašto? — reče mali princ.</p>
            <p>— Jer pijanci vide dvostruko. Tad bi geograf zabilježio dvije planine tamo gdje se
                nalazi samo jedna.</p>
            <p>— Poznajem jednoga — reče mali princ — koji bi bio loš istraživač.</p>
            <p>— Moguće je. Dakle, kad utvrdimo da je istraživačevo vladanje dobro, istražimo
                njegovo otkriće.</p>
            <p>— Odete pogledati?</p>
            <p>— Ne. To je prekomplicirano. Ali zatražimo od istraživača da podastre dokaze. Ako
                se, recimo, radi o otkriću neke velike planine, zatražimo da nam donese veliko kamenje.</p>
            <p>Geograf se odjednom uznemiri.</p>
            <p>— Ali ti, ti dolaziš izdaleka! Ti si istraživač! Opisat ćeš mi svoj planet!</p>
            <p>I, otvorivši zapisnik, geograf našilji olovku. Izvještaji istraživača najprije se zapisuju olovkom. Tek kad istraživač podastre dokaze mogu se zapisati tintom.</p>
            <p>— Dakle? — upita geograf.</p>
            <p>— Oh! — reče mali princ — kod mene nije baš jako zanimljivo, sve je vrlo maleno.
                Imam tri vulkana. Dva su vulkana živa, a jedan je ugasli. Ali nikad se ne zna.
                </p>
            <p>— Nikad se ne zna — reče geograf.</p>
            <p>— Imam i jedan cvijet.</p>
            <p>— Ne bilježimo cvijeće — reče geograf.</p>
            <p>— Zašto? Ono je baš najljepše!</p>
            <p>— Jer je cvijeće efemerno.</p>
            <p>— Što znači »efemerno«?</p>
            <p>— Geografske su knjige — reče geograf — najozbiljnije od svih knjiga. One nikad
                ne zastarijevaju. Vrlo se rijetko događa da planina promijeni mjesto. Vrlo se rijetko događa da ocean presuši. Mi zapisujemo ono što je vječno.</p>
            <p>— Ali ugasli vulkani mogu se probuditi — prekinu ga mali princ. — Što znači »efemerno«?</p>
            <p>— Bili vulkani živi ili ugasli, to je za nas isto — reče geograf. — Nama je bitna planina. Ona se ne mijenja.</p>
            <p>— Ali što znači »efemerno«? — ponovi mali princ koji nikada u životu nije odustao
                od pitanja kad bi ga jednom postavio.</p>
            <p>— To znači »ono čemu prijeti skori nestanak«.</p>
            <p>— Mojemu cvijetu prijeti skori nestanak?</p>
            <p>— Naravno.</p>
            <p>»Moj cvijet je efemeran«, pomislio je mali princ, »i nema ništa osim četiri trna za
                obranu od svijeta! A ja sam ga ostavio kod kuće sama samcata!«</p>
            <p>Bijaše to njegov prvi nalet kajanja. No, opet se ohrabri.</p>
            <p>— Što mi savjetujete da posjetim? — upita.</p>
            <p>— Planet Zemlju — odvrati geograf. — Ona je na dobrom glasu...</p>
            <p>I mali princ krenu dalje, misleći na svoj cvijet.</p>
        </section>
    </body>
</html>
